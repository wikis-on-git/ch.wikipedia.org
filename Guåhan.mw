Gaige islan '''Guåhån''' gi mås yahåyaya gi kadenan [[Marianas]] ya guiya mås dånkulu entre todu i isla yan úniku minantietieni niʼ i [[Estados Unidos]] desde [[1898]] na sakkan. Ma fa'nana'an i isla "Tollai Amerika asta guatu Asia" saʼ put i minåolek pusisión-na gi [[yeogråfia|yeogråfiku]] yan [[ekonomia]]. Ma tatáncho este na isla kåsi 9700 (nuebi mit siete sientos) kilumetro gi geʼlichan [[San Francisco]], 6000 (sais mit) kilumetro geʼlichan låo sumanhaya patte gi ya [[Honolulu]], 2400 (dos mit kuatro sientos) kilumetro gi hayan i kattan [[Tokyo]], 3400 (tres mit kuatro sientos) kilumetro kattan sanhayan Hong Kong yan 2400 (dos mit kuatro sientos) kilumetro gi kattan Manila.

550 (kinientos sinkuenta) kuadrao kilumetro mineddong-na Guåhån ya kåsi 50 (sinkuenta) kilumetro anåkkoʼ-na yan sais asta kinse kilumetro fineddaʼ-na gi taloʼ. Pinetma niʼ botkanu i sanhaya na patte ya i attura-na kåsi 400 (kuatro sientos) metro linekkaʼ-na. Finetma i taloʼ yan sankattan na patten i isla niʼ i åchoʼ afok ya i kantít-na siha pumoddong papaʼ esta i kanton unai.

Manestaba esta i manChamorru gi islan Guåhån antes di manhalom i Españót gi [[1600 na siklo]] despues di finatton [[Fetnando Magallanes]]. Annok gi manatatte na infotmasión na kasse sinaʼ mås di tres mit kinientos maloffan na tiempo na manggaige i manChamorru gi kadenan [[Marianas]] låo ti ma tungoʼ amanu na gaige i haleʼ-niha pat tinituhon-niha este na rasa.

[[Category:Pasifiku]]

[[af:Guam]]
[[da:Guam]]
[[de:Guam]]
[[et:Guam]]
[[en:Guam]]
[[es:Guam]]
[[eo:Gvamo]]
[[fr:Guam]]
[[gl:Guam]]
[[io:Guam]]
[[id:Guam]]
[[it:Guam]]
[[he:&#1490;&#1493;&#1488;&#1501;]]
[[lt:Guamas]]
[[zh-min-nan:Guahan]]
[[nl:Guam]]
[[ja:&#12464;&#12450;&#12512;]]
[[ko:괌]]
[[no:Guam]]
[[oc:Guam]]
[[pl:Guam]]
[[pt:Guam]]
[[ru:&#1043;&#1091;&#1072;&#1084;]]
[[sk:Guam]]
[[sl:Guam]]
[[fi:Guam]]
[[sv:Guam]]
[[uk:&#1043;&#1091;&#1072;&#1084;]]
[[zh:&#38364;&#23798;]]
