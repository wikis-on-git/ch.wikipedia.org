[[Image:Hagatna_map.JPG|thumb]][[Image:Guam_pre-war.jpg|thumb|Hagåtña]]

'''Hagåtña''' [http://www.chamorro.com/fino/siudat/siudat.html]), eståba nå'an-ña '''Agana''' yan gi fino' [[Spanish language|Españot]] '''Agaña''', i [[kapitat]] i islan [[Guåhån]].  Mina'dos gi dikike' mineddong-ña kontodu gi polulasion entre todu i [[Songsong Guåhån|sengsong]] [[Guåhån]]. Eståba, i sentrun populasion Guåhån ha' Hagåtña ginen i Mina'dies i ochu na siklo asta i talo' i Mina'bente na siklo. På'go, hagas ha' unu ni mandistritu kometsio mayot kontodu nai gaige guenao i siyan gobientu.

==Etimolohia==
"Hagåtña" ginen '''haga'-ña''' ha'. Guåha na hinasso na ginen Hågat i fine'nena na taotao Hagåtña. Sa' ginen ''haga''' i palabra Hågat. Gi 1998 na sakkan, i [[Liheslaturan Guåhån]] ma tulaika i na'an-ña ofisiat "Agana" para "Hagåtña," i na'an-ña orihinat gi fino' Chamoru. (Lao ti matulaika i na'an-ña ofisiat "Agana Heights" para i na'an-ña gi fino' Chamoru "Tutuhan.")

==Yeografia==
Gaige Hagåtña gi fanokkokan i saddok Hagåtña gi lichan i patten [[Guåhån]]. Kana' 3<math>km^2</math>(tres kuadrao kilumetro) i mineddong-ña Hagåtña. Gaige gi sanlagu i chepchop unai, gi sankattan i saddok yan i sesonyan-ña, gi sanhaya i kantit (ni Tutuhan gi hilo'). Guåha unos kuantos edificios gof takhilo' gi santalo' i sengsong, yan puru residensia gi lichan i patten songsong (guenao nå'an-ña Anigua). Ti parehu Hagåtña yan i otru mañongsong, sa' maapattao i sentro tiaguihi gi Europa, ya manggaige meggai na dikike' na tenda yan ristorantes siha gi halom i sintalo' i sengsong. Gof hihot Hagåtña i residensias ni mineggai taotao ni Mongmong-Toto-Maite.

== Gobietno ==
I [[kapitat]] giya [[Guåhån]] guihi gi Hagåtña, pues manggaige guenao i [[Liheslatruan Guåhån]], i [[Ofisinan i Magalahi]], kontodu otru na manofisinan gobietnon [[Guåhån]]. I mayot matancho' ma'gasi i sengsong taiguenao i otru mañongsong. [[I Guma' I Taotao Guåhån]], tradisionatmente i guma' i [[Magalahi]], gaige gi hilo' i kantit, lao gi magahet taigue ha' gi sengsong Hagåtña. [[Adelup]], gaige guenao i ofisinan Magalahi yan i manofisinan eksakatibu ginen i sakkan 1990, eståba ha' patten i sengsong [[Assan]] åntes di ma annex ha' gi Hagåtña sa' masopbla i siyan i [[Gobienton Guåhån]]. 

==Historia==
[[Image:Guam pre-war.jpg|right|thumb|300px|Hagåtña åntes di Gera]]
Gaibali Hagåtña esta åntes di manmatto i Españot siha. Gi sakkan [[1668]], matto i fine'nena na misioneru Españot as [[San Vitores|Pale' San Vitores]].  I familian i [[Magalahi Kepuha]] ma na'i i misioneru i tano' gi Hagåtña ya siña ma kahat i [[Dulce Nombre de Maria Catedrat-Basilica]] (i fine'nena na Guma' Yu'us giya [[Guåhån]]).

Durante i gobitenan Españot, ma na'suha meggai na taotao [[Guåhån]] yan otru islas [[Marianas]] ginen i sengsong-ñiha para Hagåtña.
Sina manli'e sopblan i gobiento Españot gi [[Plaza de España]] hihot i catedrat i [[Archdiocese]] Hagåtña. 


==Riferensia yan Website Sanhiyong siha==
*Rogers, Robert F (1995). Destiny's Landfall: A History of Guam: University of Hawai'i Press. ISBN 0-8248-1678-1
*Carter, Lee D; Carter, Rosa Roberto; Wuerch, William L (1997). Guam History: Perspectives Volume One: MARC. ISBN 1-878453-28-9
*Sanchez, Pedro C. Guahan, Guam: The History of our Island: Sanchez Publishing House.
*(1996) Kinalamten Pulitikat: Sinenten I Chamorro: Issues in Guam's Political Development: The Chamorro Perspective: The Political Status Education Coordinating Commission. ISBN 1-883488-03-6
*[http://www.guamportal.com/villages/Hagatna_Guam.html Hagåtña Guam] at Guam Portal
*[http://ns.gov.gu/agana.html City of Hagåtña]
*[http://agana.virtualguam.com/ Virtual Hagåtña]

{{Guåhån}}

[[Category:Guåhån|Hagatnzza]]

[[ca:Hagåtña]]
[[da:Hagåtña]]
[[de:Hagåtña]]
[[en:Hagåtña, Guam]]
[[eo:Hagåtña]]
[[es:Agaña]]
[[et:Hagåtña]]
[[eu:Hagatña]]
[[fi:Hagåtña]]
[[fr:Hagåtña]]
[[gl:Agaña - Hagatña]]
[[io:Agana]]
[[it:Hagåtña]]
[[ja:ハガニア]]
[[ko:하갓냐]]
[[lt:Aganja]]
[[nl:Hagåtña]]
[[no:Hagåtña]]
[[pl:Hagåtña]]
[[pt:Hagåtña]]
[[ru:Хагатна]]
[[simple:Hagåtña, Guam]]
[[sk:Hagåtña]]
[[sv:Hagåtña]]
[[zh:阿加尼亚]]
