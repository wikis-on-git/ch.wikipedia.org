'''"Umestoria"''' un [[kostumbre]] ni ma'usa fama'na'gue, umeksplika, pat pot dibetsion. Ti masasangan na anggen guåha estorian fama'na'gue ti siña ha estoria dibetsion pat umeksplika. I mayot na estoria siha ma na'daña i tres na kategoria.

Guåha i kostumbren umestoria giya i [[Islas Mariånas]] ginen i eran åntes di manmamatto i Gilagu siha, ya ha kontinuha asta på'gu.
I mayot na estoria siha gi [[fino'Chamoru]], ginen i mañaina annai ma sangani i famagu'on-ñiha ni estoria. Entonses, guåha leksion-ñiha gi finakpo' meggai na estoria siha (mafa'na'an "ihemplo" lokkue'). Sinembatgo, fihu ma'usa i estoria siha muna'apmam i kuttura, i hinengge, yan i kostumbre ginen i antigu na tiempo.

== Estoria Para Fama'na'gue ==

Unos kuantos na estorian Chamoru ma usa para fama'na'gue un leksion (un ihemplo). Tenga, guåha un påtgon ni ti ha osge i saina-ña, ya entonses guåha na binaba na humuyongña. Tatkomu, i estorian "[[Sirena]]". Si Sirena ti ha tungo' manosge, pues i nana-ña ha kahnåyi gue', "Sottera un fama'guihan." Ya på'go, ti siña si Sirena humoyong i tasi.

== Estoria Para Umeksplika ==

Guåha otru na klase estorian Chamoru ni ma usa para u fanoppe i finaisen "Sahafa...?" Tatkomu, i estorian "[[Håfa Taimanu Mafa'tinas-ña i Taotao]]" pat "[[Puntan Dos Amåntes]]." I fine'nena na estoria ha eksplika i fina'tinas i taotao siha, mientras i mina'dos na estoria ha eksplika håfa taimanu ma fa'na'an i sitio "Puntan Dos Amåntes." 

== Estorian Dibetsion ==
[[Image:Gadao Guam.jpg|Gådao|200px|thumb]]

Guåha lokkue' estorian dibetsion gi kostumbren umestoria. Tatkomu i estorian "[[Si Halu'u yan i Dangkolon Gå'ga Tåsi|Halu'u]]" pat "[[Gadao]]" ni guåha hemplon minatatngan yan minetgot i taotao siha.

== Estorian Taotao Chamoru ==

*[[Estorian Niyok]]
*[[Håfa na Manggeftao i Taotao Chamoru]]
*[[Håfa Taimanu na Ma Fa'na'an i Trongkon Atbot Det Fuegu]]
*[[Håfa Taimanu Mafa'tinas-ña i Taotao]]
*[[Si Santa Maria ni Ha Na'para i Dangkolon Guihan]]
*[[Maga'låhi Gådao]]
*[[Maga'låhi Gådao yan i Embeste]]
*[[Maga'låhi Gådao yan i Tres na Ginagao]]
*[[Puntan Dos Amåntes]]
*[[Si Guali'ek yan i Ga'ña Gå'ga Hayu]]
*[[Si Halu'u yan i Dangkolon Gå'ga Tåsi]]
*[[Si Juan Mala]]
*[[Si Sirena]]

[[Katigoria:Estoria]]
