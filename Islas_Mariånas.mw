I Islas Marianas un kadena ni manmafa'tinas ginen i puntan 15 na botkan, ya manggaige gi halom i grupon isla siha ni ma'a'agang ''Micronesia''. 

== Historia ==

I finene'na na taotaogues ni manmatto para i Marianas masasangan na mangginen Asia magi na lugat. Siha fuma'tinas i acho' latte siha ni siña un li'e' gi islan [[Tini'an]], [[Luta]], yan [[Guåhån]]. 

I finene'na na taotao Uropa ni lumi'e' i Marianas si [[Fetnando Magallanes]] gi dia [[6 Matsu 1521]]. Ha ripara i dos mas yahayaya na isla gi grupo ya lumayak entre i dos isla, pues ogan Guåhån. Ha diklara na islas España pa'go i ha sodda' siha na isla. Gi sumaga-ña Guahan, si Magallanes yan i mangga'chong-ña marineru, ma ayudan maisa siha nu i guinahan i tano' yan maseha hafa ni gaige gi uriya. Pues, i taotao tano' ma li'e' lokkue' hafa guinaha-ña si Magallanes ya ma ayudan maisa siha lokkue' nai hafa gaige gi bapot-ñiha i manestrangheru. Lalalo' si Magallanes annai ha tungo' este ya ha fa'na'an i islas "Las Islas de los Ladrones" (I Islas Mansakke), lao gi sakkan 1668 matulaika i na'an para "Las Marianas" gi onrun ''Maria Ana''n ''Austria'', bi'udan Felipe IV giya España.
