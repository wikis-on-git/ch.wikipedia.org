[[Litratu:Guam map Asan-Maina.png|thumb|right|300px|Assan-Ma'ina ([[Guåhan]]).]]
'''Assan-Ma'ina''' ('''Asan-Maina'''), songsong gi lichan na påtten [[Guåhan]]. I munisipalidat Assan-Ma'ina ha na'daña dos na songsong Guåhan, iya [[Assan]] yan [[Ma'ina]]. Gaige Ma'ina gi ekso' gi sankattan Assan. Gaige guenao giya Assan i finenena na manmarinu siha ni manmatto durante i [[Segundo na Geran i Mundo]] muna'libre i isla. Påtten i [[War in the Pacific National Park]] i Assan Beach Park.
[[Litratu:Wapa new parknet photos.jpg|left|thumb|300px|[[War in the Pacific National Park|War in the Pacific National Historical Park]], [[Assan]], Guåhan.]]
== Etimolohia ==

Gaige iya Assan yan Ma'ina gi halom i Distritun Luchan. Ginen i palabra "håssan" i na'an-ña Assan. Siña un pula' "ma'ina," lao guåha na hinasso na ginen i okasion entre i tiempon mafañågu nene yan i tiempo i baotismo annai i nana ha konne' i neni para i Gima' Yu'us åntes di kinehulu' åtdao; este na bida ma cho'gue para ma presenta i templo pat Gima' Yu'us nu i nene.

== Historia ==

Gi 21 Hunio, 1944 na sakkan, manmatto i manAmerikanu siha giya Assan para ma chule' tatte' i isla ginen i Chapones siha durante i Batiyan Guåhan. I mina'tres na Dibision Marinu manmatto giya Assan alas 8:28 gi egga'an, ya i Fine'nena na Brigadan Marinu Probensionat manmatto hihot Hågat gi haya. I kañon Chapones ma destrosa 20 (bente) na LVT, lao gi alas 9:00 gi egga'an esta manggaige i tanke Amerikanu gi tano'. Manmumu i manmarinu Amerikanu yan i militat Chapones gi esko' gi hilo' i kanton tasi despues di i manAmerikanu ma po'lo fondasion para manmumu. Gi simana sigiente ma dulalak i manChapones para i sanlagu ya gi uttimo i manAmerikanu ma ganna i batiyu.

{{Guåhan}}

[[Katigoria:Guåhan|Assan ma ina]]
